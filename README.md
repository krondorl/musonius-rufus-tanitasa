# Musonius Rufus tanítása
## A római Szókratész

Eredeti mű:

**MUSONIUS RUFUS  
The Roman Socrates  
Lectures and Fragments  
ACora E. Lutz.**  
Volume X of the  
**Yale Classical Studies**,  
Yale University Press,  
1947  

Forrás: [The Stoic Life](https://sites.google.com/site/thestoiclife/the_teachers/musonius-rufus/lectures "The Stoic Life")

Fordította: Burucs Ádám. A fordítás 2018-ban történt, angolról.

Licenc: [Creative Commons, Nevezd meg, Ne add el 4.0 International (CC BY-NC 4.0)](https://creativecommons.org/licenses/by-nc/4.0/)

----------

Bevezető

[Caius Musonius Rufus](https://hu.wikipedia.org/wiki/Caius_Musonius_Rufus) ókori, római Sztoikus filozófus volt. Született i.sz. 25-ben Volsinii-ben, elhunyt i.sz. 95-ben. [Epiktétosz](https://hu.wikipedia.org/wiki/Epikt%C3%A9tosz) volt a leghíresebb tanítványa. Nero uralkodása alatt Rómában tanított filozófiát, majd az uralkodó száműzte őt Gyaros szigetére. Vespasianus uralkodása alatt visszatérhetett Rómába.

----------

Tartalomjegyzék

1. <a href="#1">Nem szükséges több bizonyítás egy problémára</a>
1. <a href="#2">Az ember természetes hajlama az erény</a>
1. <a href="#3">A nőknek is kellene filozófiát tanulniuk</a>
1. <a href="#4">Vajon a lánygyermekeknek ugyanazt a képzést kellene kapniuk, mint a fiúknak?</a>
1. <a href="#5">Melyik a hatékonyabb, az elmélet vagy a gyakorlat?</a>
1. <a href="#6">A gyakorlásról</a>
1. <a href="#7">A nehézségek megvetéséről</a>
1. <a href="#8">A királyoknak is kellene filozófiát tanulniuk</a>
1. <a href="#9">A száműzetés nem egy gonosz dolog</a>
1. <a href="#10">Vádat kell-e emelnie egy filozófusnak, ha sérelem éri?</a>
1. <a href="#11">Milyen megélhetés a megfelelő egy filozófusnak?</a>
1. <a href="#12">A szexuális élvezetekről</a>
1. <a href="#13">Mi a házasság legfontosabb célja? (1. rész)</a>
1. <a href="#14">Mi a házasság legfontosabb célja? (2. rész)</a>
1. <a href="#15">Hátrány-e a házasság a filozófia tanulásában?</a>
1. <a href="#16">Fel kell-e nevelni minden újszülöttet?</a>
1. <a href="#17">Minden esetben engedelmeskedni kell-e a szülőknek?</a>
1. <a href="#18">Mi a legjobb lelki táplálék az öregkorhoz?</a>
1. <a href="#19">Az ételről (1. rész)</a>
1. <a href="#20">Az ételről (2. rész)</a>
1. <a href="#21">Öltözködésről és lakásról</a>
1. <a href="#22">Bútorok és tárgyak használata</a>
1. <a href="#23">A haj vágásáról</a>

----------

## 1. <a id="1"></a> Nem szükséges több bizonyítás egy problémára

1. Egyszer, amikor a beszélgetés a bizonyításokra terelődött, például, hogy a kezdőknek a filozófia mestereiktől kell tanulniuk, hogy jártasságot szerezzenek bármiben is, amit tanulni szeretnének, Musonius azt mondta, hogy nincs értelme túl sok bizonyítást keresni az egyes esetekre, és elég csupán az, ha azok meggyőzőek és világosak. Ahogy az az orvos is, aki több gyógyszert ír fel a betegnek, kevesebb dícséretet érdemel, mint az aki csak néhány gyógyszerrel segít neki, ugyanígy a filozófus, aki sok bizonyítással tanítja a tanulóit, kevésbé hatékony, mint az, aki a cél felé irányítja őket, de csak néhány bizonyítással. És a tanuló is, minél jobb az intelligenciája, annál kevesebb bizonyítékra van szüksége, és annál hamarabb fogja jóváhagyni a következtetést, feltéve, hogy az helyénvaló. De azok, akik minden lépésnél bizonyításokat akarnak, még akkor is, ha a téma teljesen világos, vagy hosszú kifejtéseket igényelnek, amikor azt röviden is el lehet mondani, azok teljesen ostobák.

2. Feltételezhetjük, hogy az isteneknek nincs szükségük bizonyításokra, ahogyan semmi sem zavaros és nincs híján az értelemnek számukra, és ha valami homályos utalás történik valamire, csak akkor van helye a bizonyításnak. Azonban az embernek arra van szüksége, hogy kitalálja, ami nem hétköznapi vagy magától értetődő, de azokat is egyszerű módon átgondolva. Ez a bizonyítás szerepe. Tegyük fel azt az állítást, hogy az élvezet nem jó. Első látásra nem ismerjük el igaznak, mert számunkra az élvezet jó dolognak tetszik. De ha az általánosan elfogadott nézetből indulunk ki, hogy minden jó dolog kívánatos, és hozzáadunk egy második, szintén általánosan elfogadott elvet, miszerint néhány élvezet nem kívánatos, akkor sikeresen bebizonyítottuk, hogy az élvezet nem egyértelműen jó: így az ismeretlent már az ismerttel bizonyítjuk be. Vagy, ismét: az, hogy az erőfeszítés nem egy rossz dolog, nem tűnik meggyőzőnek, de az ellentéte, hogy az erőfeszítés rossz dolog, sokkal meggyőzőbbnek tűnik. De ha az ismert és elfogadott feltételből indulunk ki, mely szerint minden rossz dolgot el kell kerülni, és hozzáadunk egy másik nyilvánvalót, mely szerint sok erőfeszítést nem érdemes elkerülni, azt vonhatjuk le, hogy az erőfeszítés nem egyértelműen rossz dolog.

3. Miután ez a bizonyítás természete, ha meggondoljuk, hogy néhányaknak gyorsabban vág az esze, míg mások lassabb felfogásúak, néhányuk jobb környezetben élt, mások rosszabban, ez utóbbi lassabb felfogásúak alacsonyabb rendűek karakterben és természetben, így több bizonyítékot igényelnek és több figyelmet kell fordítaniuk, hogy elsajátítják a tananyagot és magukévá tegyék azt, ugyanilyen módon, ha rossz fizikumú emberről van szó, és az a cél, hogy tökéletes egészséggel rendelkezzék, az nagyon gondos és hosszan tartó kezelést igényel.

4. Másrészről azok a tanulók, akik finomabb természetűek és jobb képzést kaptak, azok könnyebben és gyorsabban, kevesebb bizonyítékot igényelve tanulnak, hajlamosak az egészséges érvelést jóváhagyni és a gyakorlatba helyezni. Hogy ez mennyire igaz, azt könnyedén felismerjük, ha megismerünk két fiatalt, akik közül az egyik luxusban élt, a teste elpuhult, a lelke elgyengült a könnyű életmódtól, és emellett unalmas és lehangolt hajlamú; a másik pedig kicsit spártaias stílusú, nem szokott hozzá a luxushoz, önmérsékletet gyakorolt és kész hallgatni az értelmes gondolkodásra. Ha ezt a két fiatal férfit egy filozófus tanítványai közé helyezzük, hogy halálról, nehézségekről, szegénységről és hasonlókról vitázzanak, vagy hogy az élet, az élvezet és a gazdagság nem jó dolgok, el tudod képzelni, hogy mindkettő meg tudja győzni egymást a másik igazáról? Közel sem.

5. Az egyik lassan és nehézkesen, ezer érv után meggyőzve talán elhiszi ezt, és itt természetesen a puhányra gondolok. A másik gyorsan és készen elfogadja az érvet, ahogy magára is tudja vonatkoztatni és nem kell neki sok bizonyítás, sem különös bánásmód. Nem épp ez a fiatal spártai fiú volt, aki Kleanthészt, a filozófust megkérdezte, hogy a nehézségek nem jó dolgok? Világossá tette, hogy jól felszerelte a természet és a képzése az erény gyakorlására ahhoz, hogy tudja, hogy az erőfeszítés közelebb van a jóhoz, mint a rosszhoz, így azt kérdezte, hogy talán az erőfeszítés nem jó, de nem is rossz? Erre Kleanthész meglepődött és csodálatát kifejezve azt mondta a fiúnak:

    > "Nemesvérű vagy, kedves gyermek, és a szavaid szintén nemesek."

    Kétségbevonnád, hogy egy ilyen embert könnyű lenne meggyőzni, hogy ne féljen a szegénységtől vagy a haláltól, vagy bármitől, ami szörnyűnek tűnik, és hogy ne gyűjtsön vagyont, sem hajhássza az élvezeteket?

6. Hogy visszatérjek az előadásom elejére, megismétlem, hogy az egy hiba, ha a tanár valóban filozófus és túl sok érvet és bizonyítást mutat be a tanulóinak. Ezek helyett mindegyik esetben olyan bizonyítást érdemes alkalmaznia, amelyik a leginkább hat a tanulói értelmére, és meggyőző érvet mutat be, amit nem tudnak könnyen megcáfolni. De mindenek felett a tanításában meg kell mutatnia, hogy nem csak hasznosan beszél, de azokkal összhangban is cselekszik. A tanulónak pedig kötelességének kell tekintenie, hogy szorgalmasan figyeljen és résen legyen, nehogy elfogadjon valami hamisat. De azokból, amiket igaznak fogad el, az erőfeszítésében nem szabad sok bizonyítást megtanulnia, csak azokat, amik egyszerűek és világosak. Legvégül pedig bármilyen tanulmányt, amit igaznak fogad el, azt a mindennapjaiban be kell tartania és követnie. Csak ezen a módon lesz nyereséges a filozófia bárkinek is, ha a helyes tanítással összhangban él.

## 2. <a id="2"></a> Az ember természetes hajlama az erény

1. [Musonius] Valaha azt mondta, mindannyiunk hajlama, hogy természetes módon, hibáktól mentesen és nemesen cselekedve éljünk, és ezt nem úgy értette, hogy valaki nem képes erre, valaki meg igen, hanem hogy mindannyian így kell tegyünk. A legegyszerűbb bizonyíték erre, hogy a törvényhozók olyan szabályokat fektetnek le, hogy van, amit szabad és van, amit tilos megtenni, de senkit sem mentesít a büntetés alól, ha rosszat tesz, sem fiatalt, sem időset, sem erőset, sem gyengét, és senki egyéb mást. És mégis, ha az erény olyasmi lenne, ami nem természetes hajlamunk lenne, és nem lenne már születésünk óta a miénk, ugyanúgy mint más művészetekben, amiben jártasságot kell szerezni, és amik szintén nem mentesek a hibázás lehetőségétől, ugyanígy az élet dolgaiban is nem lenne helyénvaló a hiba elkövetése, aki nem tanult az erény cselekvésében, hiszen tudjuk, hogy az erény az egyetlen, ami mentesít bennünket a hibáktól a mindennapi élet során. 

2. Ha például egy betegről van szó, akkor nem mást, mint az orvost tekintjük úgy, hogy nem fog hibázni a gyógyítás során, a líra használatában pedig a zenészt tekintjük gyakorlottnak, a hajó irányításánál a kapitányt, de az élet irányításában nem csak a filozófust tekintjük hibáktól mentesnek, bár úgy néz ki, hogy ő egyedül az, aki az erénnyel foglalkozik, de nem csak a filozófust, hanem minden embert nézünk itt, azokat is akik sosem foglalkoztak az erénnyel. Világos, hogy más magyarázat nincs erre, minthogy az embernek születésétől fogva hajlama van az erényre. És ez egy erős bizonyíték a természetünk jóságára nézve, hiszen mindenki akit kérdeznek önmagáról, akkor a jót mondja magáról, hogy erényes és jó ember.

3. Végy egy átlagembert, és kérdezd meg tőle, hülyének vagy okosnak tartja magát, egyik sem fogja bevallani, hogy hülye, vagy, ismét, ha megkérdezed, hogy igazságos vagy igazságtalan, egyikük sem mondja magáról, hogy igazságtalan. Ugyanígy, ha megkérdezed, hogy türelmes vagy türelmetlen, egyértelműen a türelmeset fogja vallani magáról, és végül, ha valakit megkérdezel, hogy jó vagy rossz embernek tartja magát, azt fogja mondani, hogy jónak, de egyetlen erényt vagy tanulmányt sem tudna megnevezni, ami az erkölcsre vonatkozna.
 
4. Mi más ez, ha nem bizonyíték arra, hogy az emberi léleknek hajlama van a jóságra és nemessére, és hogy az erény magvai ott vannak mindannyiunkban? Továbbá, mivel teljesen előnyös számunkra jónak lennünk, érdekes, hogy néhányan félrevezetik önmagukat, hogy ők jók, míg mások szégyellik, hogy ők nem azok. Vajon imádkoznia kellene annak, aki nem tanulta meg a betűket, vagy zenét, vagy gimnasztikát, hogy annak mutassa magát, mint aki tudja ezeket? És bár a tettetés nem fogja megtanítani nekik ezen tantárgyakat, és egy tanárt sem tudnak megnevezni akitől tanultak volna... nos akkor miért állítják, hogy erényesek? Ez azért van, mert egyik felsorolt tantárgy sem természetes az embernek, és senki sem született természetes szakértelemmel ezekben [bár az erényes természetre való hajlam viszont meg alapvető adottság mindenkinek].

## 3. <a id="3"></a> A nőknek is kellene filozófiát tanulniuk

1. Amikor valaki megkérdezte, hogy a nőknek is kellene filozófiát tanulniuk, elkezdte előadni azt az érvet, hogy miért is kellene, mégpedig a következő módon. A nők, a férfiakhoz hasonlóan az istenektől kapták a logikus gondolkodás képességét, amit a mindennapok során használunk, hogy eldöntsük egy dolog jó vagy rossz, igaz, vagy hamis. Ehhez hasonlóan a nőknek ugyanazok az érzékei, mint a férfiaknak, név szerint, látás, hallás, szaglás és a többi. Valamint mindkét nemnek megvannak a megfelelő testrészük [az alapvető funkciókhoz] és egyiküknek sincs több, mint a másiknak. Továbbá nemcsak a férfiaknak, de a nőknek is, természetes hajlama van az erényre és a képessége annak megszerzésére, és így a nők természete nem kevesebb mint a férfiaké, hogy jót és igazat cselekedjenek és elutasítsák ezek ellentétét.

2. Ha ez igaz, akkor milyen logika mentén lehetne valaha megfelelő a férfinakak, hogy meggondolják, hogyan élhetnek jó életet, ami pontosan a filozófia tanulása lenne, tehát ez hogy is lehetne téves a nők számára? Lehet, hogy a férfiaknak megfelelő, de a nőknek nem? Vizsgáljuk meg részleteiben annak minőségét, hogy lehetne a nők számára megfelelő egy jó életet vezetni, és arra jutunk, hogy természetes módon a filozófia tanulásában van a megoldás.

3. Először is, egy nőnek jó háziasszonynak kell lennie, ami azt jelenti, hogy gondosan vigyáz a házán belüli dolgokra és irányítja a szolgákat. Azonban nem értek azzal egyet, hogy ezek azok a dolgok, amik különösképpen azokban a nőkben lenne jelen, akik filozófiát tanulnak, hiszen nyilván mindegyikük életének része ez, és a filozófia semmi más, mint tudás az életről és a filozófus, ahogy Szókratész mondta, Homéroszt idézve, állandóan vizsgálódva az életben a következőt állította:

    > "Bármi jó és rossz az otthonodban munkálkodik"

    De mindenek felett egy nőnek szűziesnek kell lennie és önuralommal kell rendelkeznie; kerülnie kell a törvénytelen szerelmet, mértéket kell tartania más élvezetekben is, nem szabad a vágyainak szolgájának lennie, nem szabad vitatkozósnak lennie, túl sokat költenie, vagy feltűnően öltözködnie. Ezek az erényes nő tulajdonságai és még ezeket adnám hozzá: legyen türelmes, ne győzze le a gyász és képes legyen irányítani bármilyen érzelemre adott reakcióját.

4. Na most, ezek azok a dolok, amiket a filozófia tanít, és az a személy, aki megtanulta ezeket, és gyakorolja ezeket, nekem úgy tűnik, hogy rendezett és megfelelő karakterű, akár férfi, akár nő. Nos, ez áll az önmérsékletre is. Ha az igazság erényét nézzük, a nő, aki filozófiát tanul, nem ő lenne igazságos, hibátlan élettárs, szimpatikus segítő, fáradhatatlan védelmezője a férjének és gyerekeinek, nem ő lenne az, aki teljesen mentes a kapzsiságtól és arroganciától? És ki más lenne jobb, mint a nő, aki képzett filozófiából, és ő, aki szükségszerűen az, ha valóban elsajátította a filozófiát, vajon nem ő lenne az, aki rosszabbnak tartaná a rosszat elkövetni, mint elszenvedni azt, és aki azt tartaná, hogy jobb azt elszenvedni, mint igazságtalan előnyre szert tenni? Továbbá, ki lenne jobb, mint ő, aki jobban szeretné gyermekeit, mint a saját életét? És melyik nő lenne jobb nála?  


5. Most pedig a bátorság erényét nézzük: bizonyára elvárt, hogy a képzett nő bátrabb legyen a képzetlennél, és bátrabb, aki filozófiát tanult, mint aki nem tanult; és bizonyára nem fog semmi szégyenteljeset tenni, akár mert félne a haláltól, vagy mert nem tudna szembenézni a nehézségekkel, és nem fogja megfélemlíteni senki, akár az nemes származású lenne, vagy hatalmas, vagy gazdag, még akkor se, ha a város zsarnokáról lenne szó. Az ilyen nő valójában megtanította magát arra, hogy tudatosan gondolkodjon, és ne gondolja a halált rossznak, az életet egyértelműen jónak, és hogy ne kerülje a nehézségeket, és sose keresse a könnyebb utat vagy a hanyagságot. Így lehet az, hogy az ilyen nő feltételezhetően energikus, erős, ha fájdalmat kell elviselni, készen áll, hogy a gyermekeit a melléből táplálja, a férjét a két kezével kiszolgálja, és hajlandó megtenni azokat a dolgokat, amiket más szolgai munkának tartana.

6. Nem lenne egy ilyen nő nagyszerű segítség a házastársának, ékessége a rokonoknak, és egy jó példa mindazoknak, akik ismerik őt? Igen, de biztosítlak róla, hogy néhányan azt mondják majd, hogy a nők, akik filozofálnak, azok leginkább arrogánsak és túlzottan magabiztosak, és el képesek hagyni otthonukat, hogy azokhoz társuljanak, akik beszédet gyakorolnak, úgy beszélnek, mint a szofisták, szillogizmusokat elemeznek, amikor otthon kéne ülniük és dolgozniuk. Nem várom el, hogy egy nő, aki filozófiát tanul, kibújjon a feladatai alól, de azt fenntartom, hogy a beszélgetéseit a filozófia gyakorlati alkalmazásához igazítsa.

7. Ahogy a gyógyszerek tudományában sincs érték, hacsak nem gyógyításra használják, ugyanígy, ha a filozófus logikát tanít, annak sincs értelme, hacsak  az ember lelkének erényét nem táplálja. Mindenek felett, meg kell vizsgálnunk azokat az alapszabályokat, amik szerint mit kell követniük a nőknek, ha filozófiát tanulnak; meg kell értenünk, hogy a képzés, ami visszafogottságra tanít az egyértelműen a legnagyszerűbb jó-e, ha túlzottan magabiztossá teheti-e őket; ha a tanulmány, ami a legnagyszerűbb önmérsékletre vezet rá, figyelmetlenné teheti-e őket; ha valami, ami türelmetlenséghez vezet, mint a legnagyobb gonoszság, akkor az nem tanít-e önmérsékletet; ha valami, ami a háztartás irányításának képességét jelképezi, mint erény, az nem vezet-e ahhoz, hogy rosszul tegyék-e ezt? Végül pedig, a filozófia tanításai azt tanácsolják a nőnek, hogy legyen elégedett a helyzetével és sajátkezűleg dolgozzon a tennivalóin.

## 13. <a id="13"></a> Mi a házasság legfontosabb célja? (1. rész)

[A házasság végső célja egy életközösség, amelyik gyereknek ad életet.] [Musonius] Azt mondta, a férjnek és feleségnek össze kell fognia, hogy gyereket nemzzenek és együtt élve közösnek tekintsenek mindent, semmiféle személyes dologgal, beleértve a saját testüket is. Egy emberi lény születése, ami egy házas szövetségből származik, mindenképpen csodálatra méltó, de nem elégséges a férj és feleség megfelelő kapcsolatához, ahogyan ez az állatok esetében is történik. Ahol ez a szeretet egymás iránt tökéletes, és mindkét fél megosztja azt egymással, megpróbálnak egymáson túltenni odaadásban, ott ez a házasság ideális és érdemes az irigységre, mivel ez a szövetség csodálatos. De ha bármelyik fél csak a saját érdekét nézi és elhanyagolja a másikét, vagy, ami még rosszabb, az egyik mindig másfele tekinget, annak ellenére hogy együttélnek, és nem tudnak egyetérteni a dolgokban, akkor a szövetség katasztrófára van ítélve, és hiába élnek együtt, a közös érdekük sérül, és végül vagy elválnak útjaik, vagy rosszabbul szenvednek majd, mintha egyedül lennének.

## 14. <a id="14"></a> Mi a házasság legfontosabb célja? (2. rész)

Ezért, aki a házasságon gondolkodik, az ne foglalkozzon se a származással, se a vagyonnal, sem bármilyen birtokkal, bármelyik oldalról, sem fizikai tulajdonságokon, sem szépségen. Sem a vagyon, sem a szépség, sem a származás nem hatékony előrejelzés sem a kapcsolatra, sem pedig a gyermekáldásra nézve. De testi tulajdonságok tekintetében a házassághoz elég az egészséges, normális megjelenés, aki képes keményen dolgozni, mert így ellen tud állni a kísértéseknek, jobban tud alkalmazkodni a fizikai munkához, és elég erős a gyermekáldáshoz és a neveléshez. A karakter és lélek tekintetében az az elvárt, hogy önfegyelemhez és igazsághoz szokott, és egy szóval természetesen vonzódik az erényhez. Ezeknek a tulajdonságoknak kell benne lenniük férfiben és nőben egyaránt. De a hasoló gondolkodásmód és karakter hiányában melyik házasság tudna jó lenni a házastársak között, és melyik tudna előnyös lenni? Hogyan tudna két emberi lény alapvetően hasonlítani egymásra lélekben? Vagy hogy lehetne az, hogy az egyik fél, aki jó, harmóniában tudna lenni egy rosszal? Nem jobban, mint amikor egy görbe fadarabkát próbálnánk egy egyeneshez hozzáigazítani, vagy amikor két görbét próbálnánk összerakni egymáshoz. Egy görbéhez egy másik görbét nem lehet igazítani, és még kevésbé az ellentétjét, a görbéhez egy egyenest. Így egy őrült ember nem barátságos egy másik őrülttel, és nem is ért egyet vele, a jóval pedig még kevésbé ért egyet.

## 15. <a id="15"></a> Hátrány-e a házasság a filozófia tanulásában?

## 16. <a id="16"></a> Fel kell-e nevelni minden újszülöttet?

## 17. <a id="17"></a> Minden esetben engedelmeskedni kell-e a szülőknek?

## 18. <a id="18"></a> Mi a legjobb lelki táplálék az öregkorhoz?

## 19. <a id="19"></a> Az ételről (1. rész)

## 20. <a id="20"></a> Az ételről (2. rész)

## 21. <a id="21"></a> Öltözködésről és lakásról

## 22. <a id="22"></a> Bútorok és tárgyak használata

Ez a fejezet a háztartásban lévő tárgyak különc, túlzott birtoklásáról szól és mindenféle tárgyra vonatkozik, kanapékra, asztalokra, ágytakaróra, poharakra, kupákra és minden hasonlóra, ami igencsak túlmegy a szükséges mértéken. Létezik elefáncstcsont és ezüst, sőt még arany kanapé is, asztalok is hasonló anyagokból, ágytakarók lila és más színekben, amiket nehéz beszerezni, arany- és ezüstkupák, néhány márvány és más hasonló árban lévő anyagokból, amik az ezüst és arany árával vetekszenek. Mindezek a dolgok nagyon keresettek, de egy deszkalap is megteszi fekvésre, nem is rosszabbul, mint az ezüst vagy elefántcsont kanapé, egy durva ruha is alkalmas a test fedésére, akár csak a lila vagy vörös ágytakaró; és lehetséges számunkra, hogy teljesen biztonságosan együnk egy faasztalról, anélkül hogy ezüst asztalra vágyakoznánk. És igen, agyagkupából is lehet inni, amik elég jók a szomj oltására, csakúgy mint az aranyból készültek; és a bornak is jobb az íze benne, ami abból adódik, hogy édesebbnek hat az ezüst és aranykupához képest. Általában véve, a jó és rossz tárgyakat a következő három feltétel alapján lehet jól megítélni: vásárlás, használat és tartósság. Bármi, amit nehéz beszerezni vagy nem kényelmes a használata, vagy nehéz megvédeni, az alsóbbrendű; de amit könnyen meg lehet szerezni és kényelmes használni és megtartani, az felsőbbrendű. Ebből az okból az agyag-, a vastárgyak és hasonlóak sokkal jobbak, mint az ezüst vagy arany, mert a megvásárlásuk, kevesebb bajjal jár, hiszen olcsóbbak és használhatóbbak, mert bármelyiket ki lehet tenni hőhatásnak és tűznek (amit a többivel nem lehet megtenni), és az őrzésük sem probléma, mert az alacsony áruk miatt nem valószínű, hogy ellopják őket. Nem kis dolog a tisztántartásuk is, mert a drágábbaknál ez többe kerül. Ugyanígy az olcsón vett ló, amelyik több szükségletet tud teljesíteni, sokkal kívánatosabb annál, amelyiket többért vettek, de keveset tud, és így bármilyen ingóság, amit olcsóbb megvenni és olcsó karban tartani, az jobb, mint a drágább és nehezebben karbantartható. De miért van akkor az, hogy a ritka és drága dolgokat akarják, az olcsóbb és könnyebben megszerezhetőekhez képest? Azért van, mert az igazán jó és finom dolgokat nem ismerik fel, és a drágákat viszont akarják az ostobák. Az őrültek gyakran fehérnek hiszik a feketét, így a butaság az őrültséggel kapcsolatos. Nos, azt találjuk, hogy a legjobb törvényhozók, és itt elsősorban Lükurguszra gondolok, aki a különcséget és túlzást kiűzte Spártából és mértékletességgel cserélte fel, ő az életben való takarékosságot arra használta, hogy bátorságot adjon magának, és elutasította a luxust, mint rossz hatást, és úgy tartotta, hogy a nehézségeket elviselő akarat megerősíti az országot. Ennek a bizonyítéka a spártai felnőtt férfiak állóképessége, akiket hozzászoktattak, hogy elviseljék az éhséget, a szomjúságot, a hideget, az ütéseket és más nehézségeket. Ilyen módon nemes és szigorú szokásokhoz edzették őket, és az ősi lakedaimóniaiak voltak a görögök legjobbjai és nagy becsben tartották őket. Az ő szegénységüket jobban irigyelték, mint a király gazdagságát. Az én részemről inkább a betegséget választanám a luxus helyett, hiszen a betegség bántja a testet, de a luxus tönkreteszi a testet és a lelket is, gyengeséget és tunyaságot okoz a testnek, valamint az önmérséklet hiányát és a lélek gyávaságát. Továbbá a luxus igazságtalanságot okoz, és kapzsiságot idéz elő. Egy különc ízlésű férfi sem tudja elkerülni, hogy bőségesen költekezzen, és a túlzásban lévő ember nem tudja azt kívánni, hogy keveset költsön; de a vágyait nem tudja megállni, meg akarja szerezni őket, és ismét, a szerzés közben valószínűleg igazságtalan lesz; és egy férfi sem tudna meggazdagodni igazságos módon. Egy másik módon, a gazdag szokásokkal rendelkező férfi szintén igazságtalan lenne, mert tétovázna, hogy megtegye a szükséges áldozatokat a városáért, anélkül, hogy elhagyná a különc életmódját, és ha szükségesnek látszana, hogy lemondásban legyen és emiatt szenvedjen a barátaiért vagy a rokonaiért, akkor nem tenné meg, mert a luxus iránti szerelme nem engedné meg azt. Továbbá vannak helyzetek, amikor az istenek irányába vetett kötelességet igazságosan teljesítenie kell egy férfinak, azáltal hogy áldoz nekik, nehézségeket vállal, és egyéb dolgokat cselekszik. Itt is, a pazarló folyamatosan akar valamit. Ezáltal mindenféle módon igazságtalan a városával, a barátaival és az istenekkel szemben, abban, hogy képtelen a kötelességeit megtenni. Tehát az igazságtalanság oka miatt is, a gazdagságot és a különcséget mindenképpen el kell vetni.

## 23. <a id="23"></a> A haj vágásáról

[Musonius] Valaha azt mondta, hogy az embernek a haját ugyanazon okból kell vágnia, amilyen okból a szőlőtőkét metszik, tehát amiatt, hogy eltávolítsák a fölösleget. De ahogyan a szemöldök és szempilla is szerepet tölt be a szem védelme érdekében, úgy a szakállat sem kell levágni az állról, mivel nem fölösleges, mert a természettől kaptuk, hogy fedje azt, illetve védelmet nyújtson. Továbbá, a szakáll a természet szimbóluma a férfinak, ahogy a kakasnak is a taraja, és az oroszlánnak a sörénye, tehát a hajnak csak a fölöslegét szabad eltávolítani, ami esetleg akadályozhat, de a szakállat nem, hiszen az nem akadály, amíg a test egészséges és mentes a betegségektől. Zénón megjegyezése volt az, hogy a haj vágása ugyanolyan természetes, mint a hosszúra növesztése, amíg nem akadályoz más tevékenységet. A természet pedig jobban ügyel arra, hogy ne csökkenjen a mennyisége valaminek, mint, hogy túl sok egyen belőle, növényeknél és állatoknál is, mivel a fölösleg eltávolítása könnyebb és egyszerűbb, mint hozzáadni a teljesen hiányzóhoz. Mindkét esetben a józan paraszti észnek kell követnie a természetet, hogy a hátrányt kiegyensúlyozza, és a felesleget meg csökkentse. Így a hajat csak akkor szabad vágni, ha túl hosszú és nem a kinézet miatt, ahogyan azt néhányan gondolják, akik borotválják az állukat és szakállnélküliséget imitálnak, mert gondoltad-e volna, hogy fiatal férfiak, akik épp szakállat növesztenek, azok a hajukat máskép vágatják elöl, mint hátul. Valójában, ami nekik jól néz ki, az pont az ellentéte, és nem különbözik azon nőktől, akik szépítkeznek. Ők a hajuk egy részét befonják, más részét szabadon hagyják, és más részét máshogy rendezik el, hogy még szebbnek tűnjenek. Tehát azok a férfiak, akik vágatják a hajukat nyilván azért teszik, hogy jóképűbbnek tűnjenek azoknak, akiknek tetszeni akarnak, így a hajuk egy része teljesen le van vágva, a többi pedig el van rendezve úgy, hogy tetsszen azoknak, akiket szeretnének lenyűgözni. Manapság vannak férfiak, akik vágatják a hajukat, hogy a súlyától megszabaduljanak és az állukat is borotválják. Nyilvánvalóan az ilyen férfiak a jómódú élet rabszolgái és teljesen gyengék, hiszen ezen férfiak azok, akik kibírják, hogy nőiesnek vagy hermafroditának látsszanak, és pontosan olyanok, amiket az igazi férfiak bármi áron elkerülnének. Hogy lehetne a haj akadály egy férfinak? Kivéve persze, ha azt mondjuk, hogy a madár számára a tollak akadályt jelentenek. 